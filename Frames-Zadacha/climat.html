<!DOCTYPE html>
<html>
<head>
	<title></title>
</head>
<body bgcolor="#B0CE80">
	<div style="margin: 10%; font-size: 1.5em">Село Гела се намира в сърцето на Родопите, в Переликския дял на планината. Отстои на шест километра от Широка Лъка. Най-близките села са Солища (до него стига 9-километров път) и Стикъл. Наблизо са хижа Ледницата, х. Перелик, вр. Голям Перелик (2191 m), вр. Малък Перелик (2147 m), вр. Шилестата чука (2180 m), вр. Широколъшки Снежник (2188 m) и вр. Чаева чука (1922 m). Западно от селото се намира и пещерата Ледницата.
Свежият планински въздух и уникалният вятър фион, идващ от Егейско море имат отрицателна йонизация, което прави престоя в Гела изключително благоприятен, особено за хората с болни бели дробове. Климатът в района е значително омекотен от влиянието, идващо от юг. Средната годишна температура е 9°C. Зимата е мека, а лятото – топло и прохладно, заради местния планински бриз. Гела е едно от най-слънчевите места в Европа със своите над 280 слънчеви дни в годината. 
</div>
</body>
</html>